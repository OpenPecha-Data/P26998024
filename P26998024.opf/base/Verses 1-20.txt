分別有爲體 防彼成就得三相異體故 離彼是如來

説因果深義 於彼惡世時不空以有實 菩薩三徳備

修戒於過去 及種諸善根戒具於諸佛 亦説功徳滿

彼壽者及法 遠離於取相亦説知彼相 依八八義別

差別相續體 不斷至命住復趣於異道 是我相四種

一切空無物 實有不可説依言辭而説 是法相四種

彼人依信心 恭敬生實相聞聲不正取 正説如是取

佛非見果知 願智力現見求供養恭敬 彼人不能説

彼不住隨順 於法中證智如人捨船筏 法中義亦然

應化非眞佛 亦非説法者説法不二取 無説離言相

受持法及説 不空於福徳福不趣菩提 二能趣菩提

於實名了因 亦爲餘生因唯獨諸佛法 福成第一體

不可取及説 自果不取故依彼善吉者 説離二種障

佛於然燈語 不取理實智以是眞實義 成彼無取説

智習唯識通 如是取淨土非形第一體 非嚴莊嚴意

