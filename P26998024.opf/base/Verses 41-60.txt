成種種勢力 得大妙果報如是等勝業 於法修行知

於内心修行 存我爲菩薩此即障於心 違於不住道

以後時授記 然燈行非上菩提彼行等 非實有爲相

彼即非相相 以不虚妄説是法諸佛法 一切自體相

依彼法身佛 故説大身喩身離一切障 及遍一切境

功徳及大體 故即説大身非身即是身 是故説非身

不達眞法界 起度衆生意及清淨國土 生心即是倒

衆生及菩薩 知諸法無我非聖自智信 及聖以有智

雖不見諸法 非無了境眼諸佛五種實 以見彼顛倒

種種顛倒識 以離於實念不住彼實智 是故説顛倒

佛智慧根本 非顛倒功徳以是福徳相 故重説譬喩

法身畢竟體 非彼相好身以非相成就 非彼法身故

不離於法身 彼二非不佛故重説成就 亦無二及有

如佛法亦然 所説二差別不離於法界 説法無自相

所説説者深 非無能信者非衆生衆生 非聖非不聖

彼處無少法 知菩提無上法界不増減 淨平等自相

有無上方便 及離於漏法是故非淨法 即是清淨法

雖言無記法 而説是彼因是故一法寶 勝無量珍寶

數力無似勝 無似因亦然一切世間法 不可得爲喩

平等眞法界 佛不度衆生以名共彼陰 不離於法界

