取我度爲過 以取彼法是取度衆生故 不取取應知

非是色身相 可比知如來諸佛唯法身 轉輪王非佛

非相好果報 依福徳成就而得眞法身 方便異相故

唯見色聞聲 是人不知佛以眞如法身 非是識境故

不失功徳因 及彼勝果報得勝忍不失 以得無垢果

示勝福徳相 是故説譬喩是福徳無報 如是受不取

是福徳應報 爲化諸衆生自然如是業 諸佛現十方

去來化身佛 如來常不動於是法界處 非一亦不異

世界作微塵 此喩示彼義微塵碎爲末 示現煩惱盡

非聚集故集 非唯是一喩聚集處非彼 非是差別喩

但隨於音聲 凡夫取顛倒非無二得道 遠離於我法

見我即不見 無實虚妄見此是微細障 見眞如遠離

二智及三昧 如是得遠離化身示現福 非無無盡福

諸佛説法時 不言是化身以不如是説 是故彼説正

非有爲非離 諸如來涅槃九種有爲法 妙智正觀故

見相及於識 器身受用事過去現在法 亦觀未來世

觀相及受用 觀於三世事於有爲法中 得無垢自在

